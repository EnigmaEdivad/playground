<!DOCTYPE html>
<html lang="en" dir="ltr">
  <head>
    <meta charset="utf-8">
  </head>
  <body>
    <p>
      La <em>frequenza</em> è il rapporto tra le volte in cui avviene un evento nella storia e le volte in cui lo si racconta.
    </p>
    <dl class="Tipi di frequenze">
      <dt>
        <strong>Frequenza singolativa</strong>
      </dt>
      <dd>
        Quando un evento singolo viene raccontato una sola volta (1r/1s).
      </dd>
      <dt>
        <strong>Frequenza singolativa anaforica</strong>
      </dt>
      <dd>
        Quando un evento avvenuto <em>n</em> volte viene raccontato <em>n</em> volte (nr/ns).
      </dd>
      <dt>
        <strong>Frequenza ripetitiva</strong>
      </dt>
      <dd>
        Quando un evento singolo viene raccontato più di una volta (nr/1s).
      </dd>
      <dt>
        <strong>Frequenza iterativa</strong>
      </dt>
      <dd>
        Quando un evento che avviene molte volte viene raccontato una sola volta (1r/ns).
      </dd>
    </dl>
    <p>
      Sofia Coppola, regista e sceneggiatrice di <a href="https://it.wikipedia.org/wiki/Somewhere_(film)" target="_blank"> <em>Somewhere</em></a>, nel mostrare il suo protagonista, Johnny Marco, che sfreccia sul circuito a bordo dell'auto sportiva, usa il racconto singolativo anaforico ripetendo molte volte ciò che avviene e seguendo la corsa per intero, un giro dopo l'altro, un giro dopo l'altro, un giro dopo l'altro, un giro dopo l'altro, un giro dopo l'altro, un giro dopo l'altro.<br> Sei giri mostrati sei volte (e se non sono sei, poco importa, non li ho mai contati.).<br>Perché lo fa? Probabilmente per mettere a disagio lo spettatore e rifilargli una sensazione di fastidio e d'inutilità, come ripetere per sei volte "un giro dopo l'altro". Sarebbe stato certo più logico fermarsi al primo giro e impostare una frequenza iterattiva, cioè ripetere una sola volta ciò che in realtà avviene più volte. Lo spettatore avrebbe compreso lo scopo dell'<em>ellissi</em>: velocizzare il racconto. Peccato che velocizzare il racconto non fosse lo scopo della sceneggiatrice, che, probabilmente, voleva indurre nel pubblico quello stesso senso di noia e di vuoto che caratterizza la vita del protagonista.<br>E se noia e vuoto sono il tema di <em>Somewhere</em>, noia e vuoto sono i sentimenti che il pubblico deve condividere con Jhonny Marco. Ma all'autrice non basta: così non solo mostra il giro del circuito tutte le volte, ma lo racconta nello stesso lasso di tempo che impiega l'auto a completare il percorso nella realtà.<br>
      Una sceneggiatura preziosa, a testimoniare che annoiare il pubblico può anche valerti un Leone d'oro se lo fai per scelta, ma se la noia è il frutto non voluto di un testo costruito male, è tutta un'altra storia.
    </p>
  </body>
</html>
